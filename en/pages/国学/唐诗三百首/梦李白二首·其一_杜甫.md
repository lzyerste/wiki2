# [梦李白二首·其一](http://so.gushiwen.org/view_10465.aspx)

朝代：唐代

作者：[杜甫](http://so.gushiwen.org/author_474.aspx)

<p>死别已吞声，生别常恻恻。江南瘴疠地，逐客无消息。

故人入我梦，明我长相忆。恐非平生魂，路远不可测。

魂来枫林青，魂返关塞黑。君今在罗网，何以有羽翼。

落月满屋梁，犹疑照颜色。水深波浪阔，无使蛟龙得。(版本一)</p><p>死别已吞声，生别常恻恻。江南瘴疠地，逐客无消息。

故人入我梦，明我长相忆。君今在罗网，何以有羽翼。

恐非平生魂，路远不可测。魂来枫林青，魂返关塞黑。

落月满屋梁，犹疑照颜色。水深波浪阔，无使蛟龙得。(版本二)</p>

