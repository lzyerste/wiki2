# [宣州谢脁楼饯别校书叔云陪侍御叔华登楼歌](http://so.gushiwen.org/view_8180.aspx)

朝代：唐代

作者：[李白](http://so.gushiwen.org/author_247.aspx)

<p>弃我去者，昨日之日不可留；

乱我心者，今日之日多烦忧。

长风万里送秋雁，对此可以酣高楼。

蓬莱文章建安骨，中间小谢又清发。

俱怀逸兴壮思飞，欲上青天览明月。(览 通：揽；明月 一作：日月)

抽刀断水水更流，举杯销愁愁更愁。(销愁 一作 消愁）

人生在世不称意，明朝散发弄扁舟。</p>

