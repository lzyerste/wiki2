# [秋登兰山寄张五秋登万山寄张五九月九日岘山寄张子容秋登万山](http://so.gushiwen.org/view_7247.aspx)

朝代：唐代

作者：[孟浩然](http://so.gushiwen.org/author_757.aspx)

北山白云里，隐者自怡悦。

相望试登高，心随雁飞灭。(试 一作 始)

愁因薄暮起，兴是清秋发。

时见归村人，沙行渡头歇。

天边树若荠，江畔洲如月。

何当载酒来，共醉重阳节。

