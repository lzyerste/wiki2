# [望月有感](http://so.gushiwen.org/view_21838.aspx)

朝代：唐代

作者：[白居易](http://so.gushiwen.org/author_665.aspx)

<p><span style="font-family:FangSong_GB2312;">自河南经乱，关内阻饥，兄弟离散，各在一处。因望月有感，聊书所怀，寄上浮梁大兄、於潜七兄、乌江十五兄，兼示符离及下邽弟妹。</span></p><p>时难年荒世业空，弟兄羁旅各西东。

田园寥落干戈后，骨肉流离道路中。

吊影分为千里雁，辞根散作九秋蓬。

共看明月应垂泪，一夜乡心五处同。</p>

