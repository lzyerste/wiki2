# [长信怨](http://so.gushiwen.org/view_1465.aspx)

朝代：唐代

作者：[王昌龄](http://so.gushiwen.org/author_437.aspx)

<p>金井梧桐秋叶黄，珠帘不卷夜来霜。

熏笼玉枕无颜色，卧听南宫清漏长。</p><p>高殿秋砧响夜阑，霜深犹忆御衣寒。

银灯青琐裁缝歇，还向金城明主看。</p><p>奉帚平明金殿开，暂将团扇共徘徊。

玉颜不及寒鸦色，犹带昭阳日影来。</p><p>真成薄命久寻思，梦见君王觉后疑。

火照西宫知夜饮，分明复道奉恩时。</p><p>长信宫中秋月明，昭阳殿下捣衣声。

白露堂中细草迹，红罗帐里不胜情。</p>

