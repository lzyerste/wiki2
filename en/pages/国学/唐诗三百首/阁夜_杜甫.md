# [阁夜](http://so.gushiwen.org/view_11218.aspx)

朝代：唐代

作者：[杜甫](http://so.gushiwen.org/author_474.aspx)

<p>岁暮阴阳催短景，天涯霜雪霁寒宵。

五更鼓角声悲壮，三峡星河影动摇。

野哭几家闻战伐，夷歌数处起渔樵。

卧龙跃马终黄土，人事依依漫寂寥。(版本一)</p><p>岁暮阴阳催短景，天涯霜雪霁寒宵。

五更鼓角声悲壮，三峡星河影动摇。

野哭千家闻战伐，夷歌数处起渔樵。

卧龙跃马终黄土，人事音书漫寂寥。(版本二)</p>

