# [寻西山隐者不遇山行寻隐者不遇](http://so.gushiwen.org/view_5844.aspx)

朝代：唐代

作者：[丘为](http://so.gushiwen.org/author_90.aspx)

绝顶一茅茨，直上三十里。

扣关无僮仆，窥室唯案几。

若非巾柴车，应是钓秋水。

差池不相见，黾勉空仰止。

草色新雨中，松声晚窗里。

及兹契幽绝，自足荡心耳。

虽无宾主意，颇得清净理。

兴尽方下山，何必待之子。

